# Diff/Merge Araçları

Projenizde neler olup bittiğini anlamak için zaman zaman (aslında bir takım içinde yer alıyorsanız sık sık da denilebilir) dosyaların versiyonları arasındaki farkların ne olduğuna bakmanız ve çakışma durumunda da çakışmaları inceleyip çakışma durumunu gidermeniz gerekir.

4.Bölümde Terminal'den herhangi bir yardımcı uygulamaya gerek kalamadan da Git'in bize bu farkları gösterebildiğine ve bu farklar'ı nasıl okuyabileceğimize değinmiştik. Ancak büyük projelerde Git'in sunduğu bu işlev ile farkları okumak çok kolay olmayacaktır. Bu nedenle farkları daha rahat inceleyebilmek için bu farkları görselleştiren (renkler ve formatlama kullanarak) araçlardan faydalanmak işinizi çok kolaylaştıracaktır. Farkları görselleştiren bu uygulamaların nerdeyse tamamı aynı zamanda çakışmaları da görselleştirip merge işlemini de kolayca yapmanız için araçlar sunar.

Windows ile çalışıyorsanız [WinMerge (ücretsiz)](http://winmerge.org/) veya [Araxis Merge (ücretli)](http://www.araxis.com/merge/) kullanabilirsiniz.

Mac OS X ile çalışıyorsanız [SourceGear DiffMerge (ücretsiz)](https://sourcegear.com/diffmerge/) veya Apple XCode ile birlikte ücretsiz gelen Apple'in FileMerge aracını kullanabilirsiniz.

